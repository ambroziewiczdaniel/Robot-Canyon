# Robot-Canyon
Opis projektu
Ten projekt został stworzony jako część przedmiotu "Podstawy Mechatroniki" na AGH w ramach kierunku Inżynieria Mechatroniczna. Celem projektu było zaprojektowanie i zbudowanie robota, który jest w stanie pokonywać przepaście między stołami.

Robot został zaprojektowany w taki sposób, aby móc poruszać się z jednego stołu na drugi, bez względu na różnice w ich położeniu - stoły mogą być ustawione pod kątem jak i oddalone od siebie o różne odległości (zakres 0-50cm). 
Dzięki swoim zdolnościom do przekraczania przepaści, robot może znaleźć zastosowanie w różnych dziedzinach, takich jak magazynowanie, montaż, inspekcja, a nawet ratownictwo.

Cechy robota
Poruszanie się po przepaściach: Robot został wyposażony w specjalne mechanizmy, które umożliwiają mu przekraczanie przepaści. Dzięki nim jest w stanie pokonywać przeszkody o różnych szerokościach i pod różnymi kątami.

Zautomatyzowane działanie: Robot został zaprogramowany w taki sposób, że może działać w trybie automatycznym oraz ręcznym. W trybie automatycznym pojazd jest w stanie pokonać wiele przepaści bez potrzeby kontroli przez użytkownika.

Sterowanie radiowe: robot może być sterowany przez użytkownika za pomocą modułu Bluetooth. Użytkownik może również zdalnie włączyć tryb autonomiczny.

Aplikacja mobilna: do sterowania robotem na odległość może być użyta aplikacja mobilna na system Android.

